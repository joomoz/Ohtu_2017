*Johtaminen perinteisissä ja ketterissä ohjelmistotuotantoprojekteissa, referaatti

Eero-Veikko Laineen kandidaattityö vertailee johtamista perinteisissä ja ketterissä ohjelmistoprojekteissa. Perinteisessä johtamistyylissä projektipäälliköllä on selkeä johtajan rooli ja ryhmän hierarkia on selkeä. Projektin kulku suunnitellaan perinpohjaisesti jo etukäteen ja projektin odotetaan onnistuvan tiukan ohjeistuksen ja ennakkomääritelmien mukaan. Ongelmaksi ohjelmistoprojekteissa muodostuu kuitenkin monesti yllättävät ongelmat joihin tiukkaan määritelty etukäteissuunnitelma ei osaa varautua. Tämän johdosta projektin aikataulu voi venyä tai kustannukset nousta. Tämä puolestaan aiheuttaa asiakkaissa harmistusta ja luottamuspulaa ohjelmistojen toteuttajia kohtaan. Tiukka johtajuus voi myös passivoida ryhmän jäseniä jotka eivät saa itse valita mieleisiä työtehtäviä tai toteutustapoja. 

Ratkaisua on haettu erilaisista ketteristä menetelmistä, joissa etukäteissuunnittelun määrää vähennetään ja ongelmiin pureudutaan niiden ilmestyessä. Johtaminen muuttuu ketterissä projekteissa joustavammaksi, roolit ovat laveampia ja tiimin jäsenille annetaan paremmat mahdollisuudet tuoda omat mielipiteensä esiin. Suositussa ketterässä menetelmässä, Scrumissa projektipäällikön korvaa Scrum master, joka toimii viestinviejänä ryhmän ja ylemmän johdon välissä. Hän myös osittain hoitaa asiakkaan suuntaan tapahtuvan kommunikoinnin. Ryhmän sisällä roolitukset ja vastuut jaetaan niin kuin ryhmä itse haluaa. Tällaisessa itseohjautuvassa tyylissä suurinosa ryhmästä pääsee tuomaan omat vahvuutensa esiin ja ottamaan vastuuta niistä asioista, joissa tuntee olevansa hyviä. Näin ollen perinteisen ryhmäpäällikön vastuut jaetaan osittain ryhmän jäsenille, joka osaltaa nostaa ryhmän motivaatiota. Lisääntyneestä päätöksentekovallasta huolimatta ryhmän yhteinen etu menee silti aina yksilöiden edelle ja ryhmän johtajan on kuitenkin pidettävä huolta että näin myös tapahtuu. Johtajalle jää edelleen viimekädessä vastuu ryhmän aikataulussa pysymisestä, tarvittavien resurssien tarjoamisesta ja ryhmän sisäinen yhteistyön sujumisesta.
